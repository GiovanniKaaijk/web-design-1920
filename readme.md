# Webdesign @cmda-minor-web 1920
[Livelink](https://giovannikaaijk.github.io/web-design-1920/)

Een rework van closed captions voor Marie van Driessche. Marie is Doof geboren, met een hoofdletter D. Geluid is voor haar abstract, dus vaak hebben closed captions weinig mening voor haar, dit is een oplossing hiervoor.

- [Webdesign @cmda-minor-web 1920](#webdesign--cmda-minor-web-1920)
  * [Beschrijving](#beschrijving)
  * [Het probleem](#het-probleem)
  * [Meetings](#meetings)
      - [Eerste meeting](#eerste-meeting)
      - [Tweede meeting](#tweede-meeting)
      - [Derde meeting](#derde-meeting)
  * [Reflectie](#reflectie)

## Beschrijving

Het maken van dit vak was onderdeel van het vak [https://github.com/cmda-minor-web/web-design-1920](Web Design). Hier was het doel om Marie een betere ervaring te laten beleven van closed captions.

## Het probleem

Marie wilt een video van de F1 terugkijken, het is een fragment waar beelden snel overspringen op elkaar met weinig context. In het beeld verschijnt een caption met 'spannende muziek', maar dit kan Marie niet ervaren, zij weet dus niet hoe zij zich hierbij moet voelen. In de actergrond spelen geluiden af, geluiden om de kijker meer in de video te trekken. Hier komt echter geen caption van, Marie heeft op dit moment niet door dat zij iets mist. Door deze problemen krijgt zij een ander beeld van de video dan iemand die geluid kan ervaren.

## Meetings

In totaal waren er 3 meetings samen met Marie, dit gebeurde remote vanwege het Coronavirus, dit maakte het testen iets ingewikkelder. Bij het testen was altijd een tolk aanwezig, wat ervoor zorgde dat wij een normaal gesprek konden houden, dat was fijn.

#### Eerste meeting

De eerste meeting was meer een kennismakingsgesprek, iedereen stelde vragen om achter de interesses en voorkeuren van Marie te komen. Dit was ook een eerste keer voor mij om tegen een doof iemand te praten, waar ik voor mijn gevoel wel even aan moest wennen. Ik merkte dat ik iets langer moest wachten met weer beginnen te praten, omdat het anders onmogelijk wordt voor de tolk om te vertalen.

Tijdens deze meeting legde Marie uit dat geluiden voor haar abstract zijn, hier heeft zij geen gevoel bij. Ze vond het leuker als geluiden werden weergegeven in plaats van in de captions werden gezet, want visuele aantrekkelijkheid maakte een film voor haar een stuk leuker. Marie vertelde dat zij vooral op de laptop zat, vandaar dat ik mijn applicatie voor desktop heb gemaakt.

Binnen de huidige closed captions zaten ook nog bepaalde dingen die voor haar een onprettig gevoel gaven. Het was bijvoorbeeld vaak onduidelijk wie er precies aan het woord was, of ondertitels die niet synchroon liepen met de film.

Voor dit gesprek had ik ook een klein concept in elkaar gezet, hier had ik het idee om het geluidsniveau te visualiseren samen met het spelen met bepaalde fonts. Dit om meer gevoel over te brengen bij de captions. Marie gaf aan dat het weergeven van het geluidsniveau geen toegevoegde waarde heeft, daarom heb ik dit weggehaald zodat er minder afleiding is binnen de video.

Ontwerp:
<details>
<img src="https://user-images.githubusercontent.com/43671292/81172689-ff5b4e00-8f9e-11ea-8486-d3cf697ab55f.png" width="1100" />
</details>

#### Tweede meeting

Tijdens de tweede meeting had ik een klein deel van mijn concept uitgewerkt, door het remote testen was het lastig om haar gezichtsuitdrukking te zien tijdens het bekijken van mijn concept. Ik kreeg de indruk dat ze het ergens wel wat vond hebben, maar het was het nog niet. Zelf gaf Marie ook aan dat het steviger moest, er moest meer gevoel bij. Het gebruik van verschillende fonts en de grootte hiervan vond zij wel tof, daarom ben ik hier vervolgens verder mee gegaan.

#### Derde meeting

Tijdens de derde meeting was een duidelijke verbetering te zien vergeleken met de tweede meeting, zo kreeg ik het gevoel van Marie. Ze vond de captions heel goed bij de video passen. In de intro van de video is een stilte te zien, op dit moment wordt er muziek afgespeeld, maar Marie kan dit natuurlijk niet ervaren. Zij vroeg mij of daar op dat moment iets gebeurde en vroeg zich af waarom ik dat niet had gevisualiseerd. Deze keuze had ik gemaakt omdat er anders, voor mijn gevoel, teveel gebeurt op hetzelfde moment. Dit kan de ervaring verpesten.

## Reflectie

Als ik terugkijk op dit project, zijn er een paar dingen die ik voortaan anders zal doen.
- Als ik ooit nog remote moet testen, zou ik meerdere schermen opzetten, zodat ik goed de gezichtsuitdrukking kan zien tijdens het testen.
- Ik denk dat het beter is om voortaan de app op de gebruiker zijn computer te hebben, zodat diegene alle controle heeft. Nu werd Marie toch een beetje geleid.
- Eerder een concept opstellen, doordat ik de eerste keer weinig had, is eigenlijk een contactmoment vergooid. Dit is best zonde
